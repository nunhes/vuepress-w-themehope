<template><div><h2 id="desenvolvemento-web" tabindex="-1"><a class="header-anchor" href="#desenvolvemento-web" aria-hidden="true">#</a> Desenvolvemento web</h2>
<p>Un <strong>desenvolvedor web</strong> é a persoa encargada de crear sitios web a través de código complexo e lograr que os usuarios dun sitio poidan levar a termo diferentes accións en el.</p>
<h1 id="_1-2-3-webdev" tabindex="-1"><a class="header-anchor" href="#_1-2-3-webdev" aria-hidden="true">#</a> 1,2,3, WebDev</h1>
<p>Queres aprender desenvolvemento web pero non tes inda moi claro por onde comezar?</p>
<p>O certo é que, diante das toneladas de información das que podemos dispor e a inxente cantidade de tecnoloxías que aparecen e desaparecen en tramos de tempo moi curtos, non sempre é sinxelo saber por onde debemos comezar.</p>
<p>Imos supoñer que acabamos de chegar.</p>
<ul>
<li>Comeza con pequenos proxectos. As tecnoloxías de base son xeralmente moi tolerantes e amables. Con relativamente pouco esforzo podemos crear un produto mínimo viable. Enceta polo básico: os pequenos pasos poden levarte lonxe.</li>
<li>Aprende as mellores prácticas. Non gañas nada buscando na nube de titorías en liña unha solución que a documentación oficial seguramente te soluciona en poucos pasos. Vai as fontes.</li>
<li>Acabas de entrar nun ecosistema moi dinámico e complexo. Nalgún momento deberás asumir o limite das túas capacidades. Ter unha visión xeral do medio non ten porque implicar ser especialista en todo. Establece as túas preferencias, aprende a traballar en equipo e comparte o coñecemento.</li>
</ul>
<blockquote>
<p>O desenvolvemento web front-end, tamén coñecido como <strong>desenvolvemento do lado do cliente</strong>, é a práctica de producir documentos HTML, CSS e Javascript para un sitio o unha aplicación web de maneira que un usuario poida velos e interactuar con eles directamente.</p>
<p>O reto asociado ao desenvolvemento front-end é que as ferramentas e técnicas utilizadas para crear a parte frontal dun sitio web cambian constantemente, polo que o desenvolvedor debe estar sempre ao tanto de como evoluciona este campo.</p>
<p>O obxectivo do deseño e programación dun sitio é garantir que cando os usuarios abran dito sitio a información se mostre nun formato axeitado e que sexa fácil de ler. Isto se complica xa que os usuarios utilizan unha gran variedade de dispositivos con distintos tamaños e resolucións de pantalla. Isto obriga a aplicar técnicas responsivas e aptas para diferentes navegadores -cross-browser-, en diferentes sistemas operativos -cross-platform- e para diferentes dispositivos -cross-device-, o que require unha coidadosa planificación.</p>
</blockquote>
<h2 id="desenvolvemento-web-basico" tabindex="-1"><a class="header-anchor" href="#desenvolvemento-web-basico" aria-hidden="true">#</a> Desenvolvemento web básico:</h2>
<ol>
<li>Se queres crear paxinas, contidos e/ou sitios web mira como funcionan os sitios que visitas. Explora e analiza os detalles do front-end, interésate por coñecer as características de soporte back-end.</li>
<li>Aprende HTML</li>
<li>Aprende CSS</li>
<li>Aprende Javascript</li>
<li>Coñece e aprende a usar diferentes ferramentas: editores de código, IDEs, ferramentas para desenvolvedores nos navegadores,...</li>
<li>Aprende a configurar un entorno de desenvolvemento e a usar algún sistema de control de versións.</li>
<li>Aprende a usar a consola e os xestores de paquetes, as ferramentas de compilación,...</li>
<li>Aprende algún dos sistemas de manexo de contidos: Wordpress, Joomla, Drupal,... E non esquezas botarlle un ollo a constelación de recursos e extensións de cada un deles: temas, complementos -<em>plugins</em>-,...</li>
<li>Aprende Sass, deseño sensible, frameworks JavaScript</li>
<li>Aprende elementos básicos do back-end: servidores e bases de datos, linguaxes de programación</li>
</ol>
<p>O paso 1 vai ser un paso recorrente, xa que convén ver o que fan outros para mellorar nas nosas prácticas.</p>
<p>Fai os pasos 2, 3 e 4 en orde. Despois, vainos mesturando en calquera orde. E practica, practica, practica,...</p>
<p>Mentres te vas afianzando nos pasos 2, 3 e 4 vai poñendo atención nos recursos que empregas -editor de código, fontes de información,...-, as tecnoloxías que usas - follas de estilo, marcos de traballo(<em>frameworks</em>),...-, e as necesidades que te atopas - desenvolvemento continuo, DRY, obsolescencia, compatibilidade,...- e daquela terás avanzado tamén nos pasos 5 e 6.</p>
<p>Se chegas ata aquí xa te podes presentar en sociedade coma <em>desenvolvedor junior</em>.</p>
<p>Avanza agora aos pasos 7, 8 e/ou 9. Agora as cousas empézanse a poñer máis interesantes, e tamén algo máis complicadas. Pode que che leve algo máis de tempo avanzar en algunhas cousas. Tomate o teu tempo.</p>
<p>Dependendo das túas preferencias despois de completar o paso 7</p>
<ul>
<li>podes saltar ao paso 9 se o teu é o desenvolvemento front-end, as aventuras UI/UX ou os avances en usabilidade e accesibilidade. Vas camiño de converterte nun <em>desenvolvedor ui/ux</em> experto.</li>
<li>se o teu é perseguir unicornios e xa te ves como <em>desenvolvedor fullstack</em>, non o dubides vai directamente ao paso 10.</li>
<li>se non che chama moito a aventura e prefires transitar por unha carreteira asfaltada - inda que teña máis dalgunha fochanca- continua co paso 8. Aquí tes dabondo para unha boa tempada coma webmaster - mantendo portais e sitios corporativos-, desenvolvendo recursos - complementos, temas,..- ou xerando contidos - deseñador web -; ou especializándote nalguna das potencialidades da plataforma - SEO/SEM, e-commerce, grow-hacking, seguridade,...-</li>
</ul>
<p>O certo é que aínda que completes o percorrido e fagas un a un tódolos pasos, cada pouco deberas estar atento e interesarte polos cambios que se están a producir a diario. Aprende algunha cousa nova cada día. E comparte a información.</p>
<h2 id="tics" tabindex="-1"><a class="header-anchor" href="#tics" aria-hidden="true">#</a> TICs</h2>
<p>Ser desenvolvedor web é participar de cheo nunha practica profesional profundamente vinculada as industrias da comunicación. Vas a traballar na xeración, selección, formatado e difusión de contido e información.</p>
<p>Se es produtor de contidos quererás a mellor difusión para as túas producións. Se es usuario de tecnoloxías da información -quen non?- quererás a mellor usabilidade e accesibilidade desde calquera dos teus dispositivos. E se es desenvolvedor/deseñador web quererás que productores de contidos e consumidores de medios estean contentos de como se difunden e se accede aos contidos grazas a túa participación como especialista en desenvolvemento con tecnoloxías web.</p>
<figure><img src="/assets/welcometothjungle.png" alt="Benvid@s a aventura!" tabindex="0" loading="lazy"><figcaption>Benvid@s a aventura!</figcaption></figure>
<p>OUT 2021</p>
</div></template>


