---
icon: info
---

# Introdución

Se podes soportar a incerteza, non lle fas ascos ao aprendizaxe continuo, non che amedrenta o traballo baixo presión e che gusta a tecnoloxía e programar pode que se che ocorra facerte desenvolvedor web.

O mundo das novas tecnoloxías e da programación, todo o relativo as TIC é imprediciblemente cambiante. E os fíos de aprendizaxe poden cambiar tanto á medida que avanzas que cando rematas unha formación non será a primeira vez que chegues tarde. Outra desvantaxe deste ecosistema é a súa complexidade. Cando un se pregunta que debería aprender para cualificarse coma un profesional capacitado coma desenvolvedor web, o prolífico e enguedellado ambiente dos recursos hardware, as múltiples alternativas software e os infinitos fíos de aproximación posible - LAMP, JAMstack, servidores, cloud computing, SaaS,…- non van a facer máis diáfano o camiño.

Hai tantas cousas, que **é difícil aprendelo todo**. Coma tampouco é facil aprender cunha orde que teña sentido. Moitas veces atoparas cousas, aprenderas cousas illadas, e pode que so despois dun tempo acabes por conectalas co teu traxecto de aprendizaxe. E para rematar, as cousas cambian a miúdo, e todo o tempo, e é difícil asegurarse do que aínda paga a pena aprender.

Intentarei o mellor para dar unha boa estrutura.

Eu non son programador, alo menos non fixen formación regrada algunha aprol desa materia. Pero a miña actividade profesional me motivou e me foi levando aos poucos cara una limbo indeterminado entre a miña profesión de orixe, o deseño multimedia aplicado, e o que agora se lle chama desenvolvedor fullstack.  Bo, middlestack developer está ben para min, e de feito nas entrevistas sempre deixo ben claro que eu non son programador, ao mellor un deseñador avantaxado en practicas de desenvolvemento e programación web.

De onde veño, a prehistoria dos servicios na rede, era evidente que o percorrido por vir ía a ser unha carreira de especialización. A inxente cantidade de información e calculo que se xeraba a redor de calquera proxecto mostraba as claras que os gañadores serían aqueles equipos capaces de integrar nas súas filas a profesionais de diferentes ámbitos poñendo cada quen o mellor de si para obter un produto final. Claro que a natureza da tecnoloxía dos *personal computers* tamén favoreceu a iniciativa individual, e xa son moitos os que de xeito particular crearon, e crean, recursos que acaban por ser aceptados pola comunidade e incorporados ao interminable fío do que si deberías coñecer.

Por iso son tan grandes as conversas entre os que gustan destas cousas: sempre hai algunha novidade, algo que comentar, algo novo que xa aprendiches e algo inda máis novo que deberas aprender.

Vaia que non hai tempo para aburrirse. Que tamén, pero pouco ;)

Se fuches quen de ler até aquí, imos ver que cousas si deberás coñecer e aprender se aínda estás a ir polo camiño incerto do desenvolvemento web:

- Conceptos básicos sobre a www. Cousas como o que é Internet, o que é a web, como funcionan as solicitudes de rede, porque, como e para que se emprega.
- Como funciona HTTP - e o resto de protocolos empregados nas comunicacións en rede: SMTP, FTP,…-. Non se trata tanto de aprender esas tecnoloxías como si de entender como se aplican, as condicionantes destas entornas e as implicacións que isto supón para o deseño e produción de produtos distribuídos a través desas canles. E, entender, pois, como se producen e como se distribúen as páxinas HTML desde un servidor ate o teu navegador.
- Aprende o que é un servidor.
- Coñece como funciona un navegador web. E que clase de navegadores hai.

Claro que se o teu é programar terás que aprender algunha linguaxe que che permita tal:

- Aprende HTML.

  - Como se estruturan as páxinas HTML.
  - Revisa a web e pregúntate como está feita a páxina que estas a visualizar. Analiza o seu código.
  - Crea algunhas páxinas con HTML.

- Aprende CSS e os seus conceptos básicos.

  - Usa CSS para darlle estilo as páxinas HTML que constrúas.

Se aínda non a tes, no che virá mal certa formación en conceptos de deseño coma: uso da cor, composición,… composición con tipos de letra, …

- Segue mesturando HTML e CSS.
- Aprende a usar as ferramentas de desenvolvemento do navegador.
- Aprende HTML semántico e deseño adaptable a dispositivos  - deseño responsivo-.
- Sigue explorando cousas novas en CSS e HTML: o modelo de caixa, a reixa CSS, grid, flexbox, o deseño responsivo e o modo escuro.

Chegado aquí xa seguramente terás visto que:

- [Codepen](codepen.io) é un sitio para experimentar co código, para facelos teus ensaios e para aprender de outros. Sería bo que tiveras unha conta, é gratis.
- Hai moitos editores de código e todos moi bos. Probar é a mellor maneira de saír de dubidas. Atom, SublimeText, Notepad++ e o -ultimamente preferido. Code de MS. Quédate co que che resulte máis práctico, ou co que máis noxo che dea.

Outra cousa que seguro que xa empezas a notar é que hai moitas tarefas que poden resultar repetitivas. E que os proxectos parecen non ter vocación de rematares. Algo que enseguida te vai a ser de utilidade é ter un control sobre os cambios que se van producindo no teu traballo de programación: ter un control de versións. Logo deberás

- Aprender que é e como usar un conttrolador de versións
  - Aprender que é Git e que é GitHub.
  - Crear unha conta en GitHub.
  - Crear un repositorio e aloxar o teu traballo alí.
  - Aprender a usar Git para rastrexar os cambios nos teus arquivos.
  - Colaborar con outros desenvolvedores desde Git
  - Podes facerte un nija da terminal ou descargar a aplicación GitHub Desktop. Faino como te sintas mellor.

A estás alturas xa levas cometidos tantos erros que pode que penses que os acertos son moi esquivos. Non tal. E agora cando encetas a atopalos erros cando realmente estás a aprender cousas que terán moito valor no teu desenvolvemento profesional.

E o momento de tomar un respiro:

- Os conceptos se amontoan e inda non velo fío condutor?
  - Claro oh! estás a facer desenvolvemento.
  - E lembra: tampouco fai falla aprendelo todo.

Pero se aínda non encetaches.

- Agora é o momento de comezar con JavaScript.

  - Aprende primeiro o básico.

  - Fai moitos pequenos proxectos e pequenas aplicacións para axudarche a entedelo todo pouco a pouco.

  - Debes respirar JavaScript, sentirte JavaScript, transpirar Javascript se queres converterte nun mestre.

    Functions. Objects. Arrays. Loops. Conditionals. Callbacks. Promises. Async/Await. Closures. Recursion. Modules. Isto é só o comezo.

- Coñece o que é o DOM.
- Aprende a interactuar co DOM desde JavaScript.

Esgotador, non si? Pois ben, podes agocharte caladamente nun recuncho e laiarte alí ou seguir adiante. Só acabamos de encetar.

- Aprende a implementar os teus sitios en Netlify. Axúdate de Github.
- Aprende como a industria avanza usando CSS. Aprende a usar algún framework: Bootstrap, PureCSS, Tailwind CSS….
- Tamén che pode interesar coñecer preporcesadores coma Sass, Less ou Stylus
- Ou linguaxes alternativas coma .pug, .haml, .slim
- Aprende Markdown. Sobre todo se manexas documentación textual. E unha alternativa lixeira aos editores de texto que asemade se pode exportar facilmente a HTML, Word ou PDF, entre outros moitos formatos.

E seguimos:

- Coñece a API de recuperación e como usala para realizar solicitudes de rede.

- Aprende Node.js e como crear unha API REST para poder comunicarte co servidor dende o navegador. E segue co manexo de GET e POST.
- Aprende a despregar a API nalgún lugar de Internet. Usa esa API nunha aplicación.

E aprende a manexar datos.

- Aprende un framework de frontend, porque o manexo de datos comeza a ser complicado.
- Aprende React (e/ou Angular). É o máis popular, ten un grande número de titorias, é a proba de futuro, e disque axuda a atopar un traballo.
- Aprende a facer todas as aplicacións que fixeches con JavaScript, esta vez en React.
- Aprende Next.js para axudarche a crear sitios con React.
- Crea algúns sitios. Desprégaos en Vercel.
- Aprende a usar unha base de datos.
  - MongoDB é unha boa opción.
  - PostgreSQL é outra.

- Aprende a interactuar cunha base de datos a través de Next.js e Prisma.
- Aprende a facer autenticación con Next.js e proporciona páxinas privadas dispoñibles despois do inicio de sesión.

Segue creando. Segue mellorando. Facendo diferentes sitios, inda que só sexa para practicar.

## Onde encetar

Todo está na rede! O que pasa é que na rede hai moito ruido e non sempre é fácil separalo do que si realmente te interesa.

Inda así hai certos puntos de referencia aos que sempre has de volver.

- [MDN](https://developer.mozilla.org/es/)
- [W3Schools](https://www.w3schools.com/)

<!-- WP --- https://knowthecode.io. Enceta polo [principio](https://knowthecode.io/series/absolute-beginner-series) e logo segue adiante! -->

<!-- ___

ref.:

https://flaviocopes.com/become-web-developer-2021/ -->

<!--AutoCatalog base='/' /-->
