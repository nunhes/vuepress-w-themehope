---
headerDepth: 2
---

## Desenvolvemento web

Un **desenvolvedor web** é a persoa encargada de crear sitios web a través de código complexo e lograr que os usuarios dun sitio poidan levar a termo diferentes accións en el.

# 1,2,3, WebDev

Queres aprender desenvolvemento web pero non tes inda moi claro por onde comezar?

O certo é que, diante das toneladas de información das que podemos dispor e a inxente cantidade de tecnoloxías que aparecen e desaparecen en tramos de tempo moi curtos, non sempre é sinxelo saber por onde debemos comezar. 

Imos supoñer que acabamos de chegar.

- Comeza con pequenos proxectos. As tecnoloxías de base son xeralmente moi tolerantes e amables. Con relativamente pouco esforzo podemos crear un produto mínimo viable. Enceta polo básico: os pequenos pasos poden levarte lonxe. 
- Aprende as mellores prácticas. Non gañas nada buscando na nube de titorías en liña unha solución que a documentación oficial seguramente te soluciona en poucos pasos. Vai as fontes.
- Acabas de entrar nun ecosistema moi dinámico e complexo. Nalgún momento deberás asumir o limite das túas capacidades. Ter unha visión xeral do medio non ten porque implicar ser especialista en todo. Establece as túas preferencias, aprende a traballar en equipo e comparte o coñecemento. 

>O desenvolvemento web front-end, tamén coñecido como **desenvolvemento do lado do cliente**, é a práctica de producir documentos HTML, CSS e Javascript para un sitio o unha aplicación web de maneira que un usuario poida velos e interactuar con eles directamente. 
>
>O reto asociado ao desenvolvemento front-end é que as ferramentas e técnicas utilizadas para crear a parte frontal dun sitio web cambian constantemente, polo que o desenvolvedor debe estar sempre ao tanto de como evoluciona este campo.
>
>O obxectivo do deseño e programación dun sitio é garantir que cando os usuarios abran dito sitio a información se mostre nun formato axeitado e que sexa fácil de ler. Isto se complica xa que os usuarios utilizan unha gran variedade de dispositivos con distintos tamaños e resolucións de pantalla. Isto obriga a aplicar técnicas responsivas e aptas para diferentes navegadores -cross-browser-, en diferentes sistemas operativos -cross-platform- e para diferentes dispositivos -cross-device-, o que require unha coidadosa planificación.



## Desenvolvemento web básico:

1. Se queres crear paxinas, contidos e/ou sitios web mira como funcionan os sitios que visitas. Explora e analiza os detalles do front-end, interésate por coñecer as características de soporte back-end.
2. Aprende HTML
3. Aprende CSS
4. Aprende Javascript
5. Coñece e aprende a usar diferentes ferramentas: editores de código, IDEs, ferramentas para desenvolvedores nos navegadores,... 
6. Aprende a configurar un entorno de desenvolvemento e a usar algún sistema de control de versións.
7. Aprende a usar a consola e os xestores de paquetes, as ferramentas de compilación,...
8. Aprende algún dos sistemas de manexo de contidos: Wordpress, Joomla, Drupal,... E non esquezas botarlle un ollo a constelación de recursos e extensións de cada un deles: temas, complementos -*plugins*-,... 
9. Aprende Sass, deseño sensible, frameworks JavaScript
10. Aprende elementos básicos do back-end: servidores e bases de datos, linguaxes de programación

O paso 1 vai ser un paso recorrente, xa que convén ver o que fan outros para mellorar nas nosas prácticas.  

Fai os pasos 2, 3 e 4 en orde. Despois, vainos mesturando en calquera orde. E practica, practica, practica,...

Mentres te vas afianzando nos pasos 2, 3 e 4 vai poñendo atención nos recursos que empregas -editor de código, fontes de información,...-, as tecnoloxías que usas - follas de estilo, marcos de traballo(*frameworks*),...-, e as necesidades que te atopas - desenvolvemento continuo, DRY, obsolescencia, compatibilidade,...- e daquela terás avanzado tamén nos pasos 5 e 6.

Se chegas ata aquí xa te podes presentar en sociedade coma *desenvolvedor junior*. 

Avanza agora aos pasos 7, 8 e/ou 9. Agora as cousas empézanse a poñer máis interesantes, e tamén algo máis complicadas. Pode que che leve algo máis de tempo avanzar en algunhas cousas. Tomate o teu tempo.

Dependendo das túas preferencias despois de completar o paso 7 

- podes saltar ao paso 9 se o teu é o desenvolvemento front-end, as aventuras UI/UX ou os avances en usabilidade e accesibilidade. Vas camiño de converterte nun *desenvolvedor ui/ux* experto.
- se o teu é perseguir unicornios e xa te ves como *desenvolvedor fullstack*, non o dubides vai directamente ao paso 10.
- se non che chama moito a aventura e prefires transitar por unha carreteira asfaltada - inda que teña máis dalgunha fochanca- continua co paso 8. Aquí tes dabondo para unha boa tempada coma webmaster - mantendo portais e sitios corporativos-, desenvolvendo recursos - complementos, temas,..- ou xerando contidos - deseñador web -; ou especializándote nalguna das potencialidades da plataforma - SEO/SEM, e-commerce, grow-hacking, seguridade,...-

O certo é que aínda que completes o percorrido e fagas un a un tódolos pasos, cada pouco deberas estar atento e interesarte polos cambios que se están a producir a diario. Aprende algunha cousa nova cada día. E comparte a información.

## TICs

Ser desenvolvedor web é participar de cheo nunha practica profesional profundamente vinculada as industrias da comunicación. Vas a traballar na xeración, selección, formatado e difusión de contido e información.

Se es produtor de contidos quererás a mellor difusión para as túas producións. Se es usuario de tecnoloxías da información -quen non?- quererás a mellor usabilidade e accesibilidade desde calquera dos teus dispositivos. E se es desenvolvedor/deseñador web quererás que productores de contidos e consumidores de medios estean contentos de como se difunden e se accede aos contidos grazas a túa participación como especialista en desenvolvemento con tecnoloxías web.

![Benvid@s a aventura!](/assets/welcometothjungle.png)



OUT 2021



