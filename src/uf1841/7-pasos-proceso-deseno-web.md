# Algúns pasos esenciais para deseñar un sitio web

![Various screenshots of Kasturi's Miro board showing different variation of webpage layouts, color schemes, and sticky notes with instructions](./assets/62c6f7990c1fad6b17b68482_ne3I7KCoAPmtR3Zyz3kMYeVouI6ZmhBNcqltd4Z-VAVDUNoSxgfkcgEKoUGxTvbGJWD4Dac0KgDETX5sxniS-tdaRbKw2ibJsjXgQ_nwVUU8sZOOofOTk3ZC9gypweJAbtRtJUyO7vKI94DLVA.jpeg)

Por moitos elementos comúns que atopemos no desenvolvemento de distintos sitios web, cada sitio é un mundo.

Os deseñadores web adoitan pensar no proceso de deseño web centrándose en cuestións técnicas como os wireframes, o código ou a xestión de contidos. Pero un bo deseño web debe ir máis alo de deseñar e integrar uns botóns ou poñer unhas bonitas iconas de redes sociais ou facer unha boa escolla de imaxes. Boa parte do éxito final vai partir da nosa capacidade de moldear **un proceso de creación que se aliñe coa estratexia global do sitio** que imos crear. 

A pouco que nos deteñamos nalgún sitio web ==ben deseñado== enseguida percibimos que ofrece moito máis que a súa estética. Mediante unha variedade de indicadores, que inclúen - por suposto - elementos visuais, texto e interacción atraen visitantes e axudan á xente a comprender un produto, unha empresa e/ou unha marca. Isto significa que cada elemento do sitio debe traballar de xeito conxunto para acadar un obxectivo definido.

Pero como se consegue esa síntese harmónica de elementos? A través dun proceso de deseño web holístico - aquel que usa unha evolución creativa para formar un todo que sexa maior ca suma das partes- e que teña en conta tanto a forma como a función.

Para min, a realización dun sitio web require - alo menos- 7 pasos:

1. **Identificación de obxectivos**: traballar co cliente para determinar que obxectivos debe cumprir o novo sitio web. É dicir, cal é o seu propósito.

2. **Definición do alcance**: unha vez que coñecemos os obxectivos do sitio, podemos definir o alcance do proxecto. É dicir, que páxinas web e funcións necesita o sitio para cumprir o obxectivo e o calendario para a súa creación.

3. **Creación de mapas do sitio e wireframe**: co ámbito ben definido, podemos comezar a investigar no mapa do sitio, definindo como se interrelacionarán o contido e as funcións que definimos na definición do ámbito. Ferramentas como [mosaicos de estilo](https://styletil.es/), [moodboards](https://www.canva.com/create/mood-boards/) e collages de elementos poden axudar con este proceso. Este tamén pode ser un bo momento para volver a reunirse co cliente e obter a súa aprobación antes de continuar.

   ![Screenshot of Kasturi's early mood board with her Name & logo in various color schemes along with photos of tropical plants as inspiration](https://assets-global.website-files.com/6009ec8cda7f305645c9d91b/62c6fb18aa940fcae95f5db2_XgLybj4n511w_S_iYfF48Mjj9i5TOWKaLMXkv7GpaI65IRqDas3kYDgLFTWXWjHnEedaT4GvIE_1coWVyg2Ax2bCTk7li3Hbg2Onm72-50-iKB7I_-WDyMvv84aEdtDJ7L1-WGNOD2P8PSf9HA.jpeg)

   É vital que teñas contido real co que traballar canto antes, pero resultará imprescindible para as seguintes etapas.

4. **Creación de contido**: agora que temos unha imaxe máis completa do sitio en mente, podemos comezar a crear contido para as páxinas individuais, sempre tendo presente a optimización de motores de busca (SEO) e a continuidade de estilo e linguaxe de marca. 

5. **Elementos visuais e interactividade**: coa arquitectura do sitio definida e parte dos contidos xa inseridos, podemos comezar a traballar na marca visual. Dependendo do cliente, isto xa pode estar definido - logotipo, cores corporativas, libro de estilo,... da empresa ou marca-, ou pode que o teñamos que definir expresamente e dende cero. Aínda así, moitas decisións de deseño xa deberían estar tomadas durante a fase 3: estrutura de contidos, paleta de cores, tipografía, chamadas a acción e botóns,... 

6. **Probar**: xa temos todas as páxinas e xa está definido como se mostran ao visitante, así que é hora de asegurarnos de que todo funciona. Combina a navegación manual do sitio en distintos navegadores e dispositivos e o uso de rastrexadores automatizados para avaliar cada detalle, desde problemas de experiencia do usuario ata simples rutas ou ligazóns rotas.

7. **Publicación**: unha vez que comprobamos que todo funciona correctamente, é hora de planificar e executar o lanzamento do sitio. Isto debería incluír a planificación tanto do momento do lanzamento como das estratexias de comunicación a seguir, é dicir, cando se lanzará e como se lle comunicará ao mundo.

O proxecto está publicado e visible ao mundo conectado,... pero agora virá o momento de mantelo funcional e atractivo, rápido e ben posicionado, vivo e atento ao público obxectivo,...

---

[Awwwards - Website Awards - Best Web Design Trends](https://www.awwwards.com/)

[15 best websites every designer should visit in 2023 (webflow.com)](https://webflow.com/blog/best-websites)

XAN 2023

---



<!-- ref: https://webflow.com/blog/the-web-design-process-in-7-simple-steps -->