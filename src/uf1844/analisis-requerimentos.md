# Análise de requirimentos

Antes de poñer en marcha un proxecto web o equipo implicado xunto co cliente debe definir claramente o interese e alcance que se espera de dito proxecto. A mellor forma é tratar de contestar ao máximo de preguntas sobre os compoñentes do sistema, como vai a operar e ser operado, e quen o vai a usar e para que.

## Elementos do sistema de información

- Para que sirve?
- A quen lle sirve?
- Que vai incluír o sistema?
- Que información se necesita?
- Quen fai que?
- Cales son as vantaxes de telo?
- Cales son as desvantaxes de non telo?
- Conclusións e proposta de desenvolvemento

## PROCEDEMENTOS

Para cumprir cos puntos que determinan o alcance dun análise de sistemas, é necesario prepararnos axeitadamente.

Isto implica agrupar toda a información relevante acerca da organización e dos seus obxectivos, mesmo aquela que serva para que o analista se forme unha imaxe da organización e identifique a cultura da organización baixo a cal se opera e que coñeza as normas laborais da organización.
Será pois de grande utilidade a identificación de:

1. **Problemas**, a etapa crítica para o éxito do resto do proxecto: se require a observación honesta do analista, que ten ese traballo: resaltar os problemas.

2. **Oportunidades**, situacións que o analista cree que poden mellorarse: permite que o negocio gañe valor competitivo.

3. **Obxectivo**: o analista debe descubrir o que está tratando de facer o negocio; así como ser capaz de identificar si unha aplicación de sistema de información pode axudar ao sistema e ao negocio para alcanzar os seus obxectivos, atacando problemas específicos e oportunidades.
A información esencial ao respecto é a seguinte:

- A actividade da organización (Que).
- As persoas involucradas (Quen).
- De que maneira se desenvolve a comunicación e a interacción con os usuarios (Como).
- En que momento (Cando).
- Os gastos que involucra (Canto).
- O ambiente onde se leva a cabo o traballo (Onde).

## Preguntas que poden axudar ao análise de requirimentos

### Ambiente físico

- Cal é o equipo que o sistema necesita para funcionar? Móbil, tablet, laptop ou desktop, web TV, outro.
- Cantos usuarios simultáneos debe atender?
- Hai restricións ambientais como falta de acceso a internet ou aspectos de seguridade?
- Interface
- As entradas de información proveñen de usuarios ou dun ou máis sistemas?
- A saída vai a un ou a máis sistemas?
- Existe unha maneira preestablecida na que deben formatarse os datos?

### Usuarios e factores humanos

- Quen usará o sistema?
- Haberá varios tipos de usuario?
- Cal é o nivel de habilidade de cada tipo de usuario?
- Que clase de adestramento requirirá cada tipo de usuario?
- Como de fácil lle será ao usuario comprender e utilizar o sistema?
- Como de difícil lle resultará ao usuario facer uso indebido do sistema?
- Funcionalidade
- Que fará o sistema?
- Cando o fará?
- Existen varios modos de operación?
- Como e cando pode cambiarse ou mellorarse un sistema?
- Existen restricións da velocidade de execución, tempo de resposta ou rendemento?
- ...

### Análise e Documentación

- Existe un análise documentado?
- Requírese documentación da aplicación?

### Recursos

- Que recursos materiais, de persoal ou de outro tipo se requiren para construir, utilizar e manter o sistema?
- Que habilidades deben ter os desenvolvedores?
- Canto espazo físico será ocupado polo sistema?
- Cales son os requirimentos de enerxía ou acondicionamento?
- Existe un cronograma prescrito para o desenvolvemento?
- Dispoñibilidade orzamentaria para o desenvolvemento, o hardware e o software?

### Seguridade

- Debe controlarse o acceso ao sistema o á información?
- Como se poderán illar os datos dun usuario dos de outros?
- Como se poderán illar os programas de usuario dos outros programas e do sistema operativo?
- Con que frecuencia deben facerse copias de respaldo ou seguridade?
- As copias de respaldo deben almacenarse nalgún lugar diferente?
- Deben tomarse precaucións contra o lume, o dano provocado por auga ou o roubo?

### Datos

- Cal será o formato dos datos, tanto para a entrada como para a saída?
- Como de a miúdo serán recibidos ou enviados?
- Como de exactos deben ser?
- Con que grado de precisión deben facerse os cálculos?
- Cantos datos flúen a través do sistema?
- Debe reterse algún dato por un período de tempo?

### Aseguramento da calidade

- Cales son os requirimentos para a confiabilidade, dispoñibilidade, facilidade de mantemento, seguridade e demais atributos de calidade?
- Como deben mostrarse as características do sistema a terceiros?
- O sistema debe detectar e illar defectos?
- Cal é o pro medio de tempo prescrito entre erros?
- Existe un tempo máximo permitido para a recuperación do sistema despois dun fallo?
- O mantemento corrixirá os erros ou incluirá tamén o melloramento do sistema?
- Que medidas de eficiencia se aplicarán ao uso de recursos e ao tempo de resposta?
- Como de fácil debe ser mover o sistema dunha localización a outra ou dun tipo de computadora a outro?

Son moitos os desafíos que se poden atopar mentres pos a andar un proxecto web: o tempo, as malas prácticas, as decisións custosas, os costes imprevistos,...
Para todos estes desafíos, a clave do éxito é a estreita colaboración dun provedor profesional, unha metodoloxía ben establecida, o coidado na selección dos servizos,...
Só cunha coidadosa planificación se pode obter un produto final que satisfaga os obxectivos, necesidades e requirimentos reais.