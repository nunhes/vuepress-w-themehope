# Client-side vs. Server-side: cal é a diferenza?

O desenvolvemento do lado do cliente ou o do lado do servidor son dous conceptos importantes no desenvolvemento de software e web. Estes tipos de desenvolvemento teñen moitas diferenzas, incluíndo os seus propósitos e linguaxes de programación. Se traballas no desenvolvemento ou programación de software, é fundamental comprender o desenvolvemento do lado do cliente e do servidor para axudarche a crear sitios web ou programas máis eficaces.

## Que é o desenvolvemento do lado do cliente?

O desenvolvemento do lado do cliente, ás veces denominado [desenvolvemento front-end](https://www.indeed.com/career-advice/careers/what-does-a-front-end-developer-do), é un tipo de desenvolvemento que implica programas que se executan no dispositivo dun cliente ou usuario. Os desenvolvedores do cliente céntranse en crear a parte dun sitio web coa que interactúa o usuario.

Este tipo de desenvolvemento céntrase na parte frontal dunha aplicación, ou sexa na parte que os usuarios poden ver. Os desenvolvedores do lado do cliente realizan unha variedade de tarefas, incluíndo:

- Creación de deseños de sitios web. Wireframes e mockups.
- Deseño de interfaces de usuario. Follas de estilo e uso de cores e fontes.
- Control do DOM, como por exemplo engadindo validación de formularios
- Revisión do rendemento dos sitios web 
- Planeamento da responsividade
- Solucións de accesibilidade
- Elaboración e optimización de elementos de deseño visual como imaxes, vídeos, animacións,...
- Facer que as funcionalidades do sitio web sexan usables
- Resolver calquera problema que atopen os usuarios nun sitio

<!-- **Relacionado:** [**13 marcos de desenvolvemento web máis populares (con consellos)**](https://www.indeed.com/career-advice/career-development/most-popular-web-development-frameworks) -->

### Linguaxes de programación do lado do cliente

As persoas con carreiras como o deseño web e o deseño de experiencia do usuario céntranse no desenvolvemento do lado do cliente. Os desenvolvedores do lado do cliente usan linguaxes de programación específicas, incluíndo:

- **HTML:** linguaxe de marcado de hipertexto, é a linguaxe estándar para o desenvolvemento web. HTML constrúe a estrutura dun sitio web e representa un sitio web nun navegador.

- **CSS:** Cascading Style Sheets, é unha linguaxe de deseño que os desenvolvedores usan para engadir elementos de deseño visual a un sitio web codificado en HTML. Os desenvolvedores poden usar CSS para facer que os seus sitios web sexan máis atractivos visualmente nos dispositivos dos usuarios.

- **JavaScript:** [linguaxe de script](https://www.indeed.com/career-advice/career-development/what-is-scripting-language) que os desenvolvedores poden usar para o desenvolvemento web, aplicacións web e outros fins. Os desenvolvedores poden usar JavaScript para facer sitios web dinámicos e interactivos.

**Relacionado:** [**50 tipos de linguaxes de programación e o que fan**](https://www.indeed.com/career-advice/career-development/types-of-programming-languages)

## Que é o desenvolvemento do lado do servidor?

O desenvolvemento do lado do servidor, ás veces chamado [desenvolvemento back-end](https://www.indeed.com/career-advice/finding-a-job/back-end-developer), é un tipo de desenvolvemento que implica programas que se executan nun servidor. Este tipo de programación é importante porque os navegadores web, clientes ou axentes de usuario, interactúan cos servidores web para recuperar información. Os usuarios non ven este proceso nin o código de desenvolvemento destas funcionalidades porque ocorre nuha máquina allea: os servidores. As tarefas comúns do lado do servidor inclúen:

- Codificación de sitios web dinámicos
- Desenvolvemento de aplicacións web
- Conectar sitios web con bases de datos
- Implantación de sistemas de xestión de contidos
- Asegurarse de que os programas recuperen a información correctamente
- Garantir que os sistemas estean a salvo dos hackers
- Restauración e copia de seguranza de arquivos

**Relacionado:** [**Que é o desenvolvemento de software?**](https://www.indeed.com/career-advice/career-development/software-development)

### Linguaxes de programación do lado do servidor

Os desenvolvedores de software, os administradores de bases de datos e os desenvolvedores web normalmente precisan usar o desenvolvemento do lado do servidor. Os desenvolvedores do lado do servidor poden usar moitas linguaxes de programación, incluíndo:

- **Java:** unha linguaxe de programación orientada a obxectos que os desenvolvedores poden usar para unha variedade de propósitos, incluíndo o desenvolvemento de software e aplicacións.

- **Python:** linguaxe de programación de propósito xeral orientada a obxectos que os desenvolvedores poden usar para o desenvolvemento web, desenvolvemento de aplicacións, sistemas operativos e outros fins. Python ten aplicacións en ciencia de datos, finanzas, informática e outros campos.

- **SQL:** Structured Query Language, é a linguaxe estándar do sector para interactuar coas bases de datos. Os desenvolvedores poden usar SQL para manipular datos nas bases de datos, incluíndo actualizar, recuperar e eliminar datos.

- **PHP:** PHP, que significa Hypertext Preprocessor, é unha linguaxe de script que usan os desenvolvedores para crear sitios web e aplicacións web. PHP pode conectarse a bases de datos para mostrar contido en sitios web.

**Relacionado:** [**Desenvolvedor web e programador de software: cal é a diferenza?**](https://www.indeed.com/career-advice/finding-a-job/web-developer-vs-software-developer)

## Lado do cliente vs. lado do servidor

Un desenvolvedor front-end ou un deseñador web non ten porque obrigatoriamente dominar o desenvolvemento back-end, aínda que non esta de máis que o coñeza; e canto máis posiblemente mellor para el. Algúns desenvolvedores, os chamados [programadores full-stack](https://www.indeed.com/career-advice/finding-a-job/full-stack-developer-definition), saben como usar o desenvolvemento do lado do cliente e tamén o do lado do servidor, xa que ambos son importantes para que os sitios web e as aplicacións funcionen correctamente, e coñecer ambas entornas lle da vantaxe.

**Diferenzas clave entre o desenvolvemento do lado do cliente e do lado do servidor:**

### - Onde se executa o código

Unha das principais diferenzas entre o desenvolvemento do lado do cliente e do servidor é onde se executa o código. No desenvolvemento do lado do cliente, o código execútase no dispositivo do cliente ou usuario. No desenvolvemento do lado do servidor, o código execútase nun servidor antes de viaxar ate a máquina cliente.

**Relacionados:** [**Front End vs. Back End: Definicións e diferenzas**](https://www.indeed.com/career-advice/career-development/front-end-vs-back-end)

### - Scripting

A forma en que se executan os scripts é outra diferenza entre o desenvolvemento do lado do cliente e do lado do servidor. No script do lado do cliente, os scripts simplemente execútanse nun dispositivo. As máis das veces, os scripts do lado do cliente execútanse no navegador. Pola contra, os scripts do servidor execútanse nun servidor web.

**Relacionado:** [**Scripts do lado do servidor fronte ao cliente: cal é a diferenza?**](https://www.indeed.com/career-advice/career-development/server-side-vs-client-side-scripting)

### - Foco

Normalmente, o desenvolvemento do lado do cliente está enfocado ao usuario, mentres que o desenvolvemento do lado do servidor atende ás funcionalidades programadas e ocorre onde os usuarios non poden velo. Os desenvolvedores do lado do cliente céntranse en crear as partes dun sitio web ou aplicación que os usuarios poden ver, como deseños de páxinas web e elementos dese deseño visual.

Os desenvolvedores do lado do servidor céntranse en compoñentes máis ocultos, como resolver como unha aplicación transmite datos a un servidor, ou como se resolven as consultas a unha base datos, ou como se organizan eses datos para ser mostrados ao cliente. O código do lado do cliente adoita ser visible para o usuario, mentres que o código do servidor é invisible.

### - Finalidade

O desenvolvemento do lado do cliente e do lado do servidor tamén teñen propósitos diferentes. O obxectivo principal do desenvolvemento do cliente é crear efectos visuais e ou organizalos elementos dos sitios web, incluíndo deseños e interfaces de usuario. O desenvolvemento do lado do servidor céntrase no contido real dunha páxina web, que inclúe tarefas como interactuar con bases de datos e recuperar información dun servidor web.

<!-- **Relacionado:** [**Máis información sobre como ser un programador web**](https://www.indeed.com/career-advice/careers/what-does-a-web-developer-do) -->

### - Entrada do usuario

Outra diferenza entre o desenvolvemento do lado do cliente e do servidor é como xestionan a entrada do usuario. O desenvolvemento do lado do cliente recolle a información dos usuarios. Por exemplo, os desenvolvedores poden usar JavaScript para crear formularios que recollen a entrada dos usuarios.

Mentres tanto, o desenvolvemento do servidor procesa esta entrada. Por exemplo, os desenvolvedores poden usar PHP para conectar unha base de datos a un sitio web e enviar os datos introducidos polo usuario á base de datos. Deste xeito, os programas do lado do cliente e do servidor poden traballar xuntos.

<!-- **Relacionado:** [**Aprende a codificar para o éxito na túa carreira**](https://www.indeed.com/career-advice/career-development/learn-how-to-code)-->

### - Seguridade

Os programas do lado do cliente e do servidor tamén teñen diferentes niveis de seguridade. Os programas do cliente adoitan ser menos seguros, xa que os usuarios adoitan poder velos e interactuar con eles. Os programas do lado do servidor adoitan ter niveis de seguridade máis altos que os programas do lado do cliente porque os usuarios non poden ver nin interactuar co código fonte do lado do servidor.



---

Feb 2023

ref: https://www.indeed.com/